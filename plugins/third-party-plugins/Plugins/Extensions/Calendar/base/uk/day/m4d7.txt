Дата: 7 квітня
Свято: Благовіщення, Всесвітній день здоров’я
Опис: В основі свята – повідомлення архангела Гавриїла Діві Марії «благої вісті» (звідси і Благовіщення) про народження у неї божественного немовляти, Спасителя роду людського.

Народні свята та прикмети: Благовіщення\nЯка погода на Благовіщення, така І на Великдень.\nЯкщо 7 квітня ще лежить на дахах сніг, то і на 1, і на 6 травня він у полі буде.\nЯкий цей день – такий і кінець місяця.\nЯкщо на Благовіщення сонце сходить на чистім небі, то весна рання, якщо в полудень – середня, якщо ясно ввечері – пізня.\nЯкщо 7 квітня сонце світить до обіду, а потім ховається за хмари, кукурудза буде рання, коли ж навпаки: визирає з-за хмар тільки після обіду, то кукурудза буде пізня. Якщо ж того дня взагалі буде хмарно, негода, то кукурудза не вродить.\nНіч проти Благовіщення. Якщо вона тепла, то весна буде дружна; якщо за ніч мокрий рушник висохне надворі – рік буде врожайний, якщо наполовину висохне – на середній урожай, а якщо залишиться мокрим чи замерзне – буде мокре літо.\nЯкщо на Благовіщення дуже тепло, то на Великдень буде холодно.\nБлаговіщення без ластівок – холодна весна.\nЯкщо з'являться жаби і зникнуть, то стільки ще буде холодно.\nНа Благовіщення гарна погода – гарний врожай.\nЯкщо ввечері зоряно, то вродять коноплі.\nЯкщо на Благовіщення летить сніг – літо неврожайне.\nЯкщо на Благовіщення півень на порозі нап'ється, то на Юрія (6.05) віл напасеться.
