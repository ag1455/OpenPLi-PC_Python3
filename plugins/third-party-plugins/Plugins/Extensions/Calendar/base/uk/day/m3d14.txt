Дата: 14 березня
Свято: Всесвітній день дій проти гребель, на захист річок, води й життя 
Опис: Цей день започаткований в 1997 році з метою об'єднання зусиль людей всього світу в боротьбі проти гребель, а також здійснення просвітництва щодо впливу гребель на річкові екосистеми.

Народні свята та прикмети: Явдохи\nЯкщо на Явдохи (14 березня) вітер із теплого краю, то буде гарне літо і навпаки .\nЯк на Явдохи зранку світить сонце, то буде добрий врожай на картоплю, а як вдень світить сонце, то буде середній зрожай, а як ввечері світить, то буде пізній, поганий врожай. Ото й треба примічати, коли в цей день світить сонце, і тоді садити картоплю (В.Вовкодав).\nА як на Явдохи гарна сонячна погода, то буде цей рік добрий урожай на картоплю і на коноплі.\nЯк вітер сходовий на Явдохи, то буде літо тепле; полудневий, то буде літо сухе, спека;а як західний чи північний вітер, то літо буде холодне.\nЯк вода капає зі стріх, то ще довго буде холодно.\nПід Явдоху місяць-молодик із дощем – бути літу мокрому.\nЯвдоха з дощем – буде літо тепле й мокре.\nНа Явдоху погоже – все літо пригоже.\nЯкий вітер на Явдохи, такий буде і на Покрову.\nЯкі Явдохи, таке й літо: теплий вітер – на мокре, вітер із півночі – на холодне, крутитиме млини – так крутитиме снопи в полі; якщо повіє із заходу, то добре ловитиметься риба, коли ж зі сходу – плодитимуться бджоли, а з півдня – врожайний на хліб рік.\nЯвдоха красна – вся весна красна, на огірки врожай. На Явдоху сніг – на врожай.\nЯкщо сонячно, то буде врожай на огірки, а коли з дощем, то літо мокре й тепле.\nЯк на Явдокії та на Олексу тепло та ясно – на врожай .\nНа Явдокії замічай: як буде сонячно, то добре на пшеницю буде.\nЯвдохи-плющихи: гарний день вдасться – на врожай огірків та опеньків.\nЯкщо ранок ясний – сій ранню пшеницю, в обід ясно – середній посів защедрить, а коли під вечір випогодиться – розраховуй на пізній засів.\nЯкщо на Явдохи день сонячний – вродить пшениця, а похмурий – просо і гречка.\nЯкщо на Явдокії біля порога калюжі води, то пасічники купатимуться в меду.\nЯкщо курка на Явдоху нап'ється, то на Юра вівця напасеться.\nТепла Явдоха з південним та західним вітрами – літо буде з медом.
